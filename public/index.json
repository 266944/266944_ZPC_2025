
[{"content":"\rMiniprojekt-Nálepka #\rObě zařízení – jak řezačka fólií, tak i laser určený pro řezání materiálů – mají společnou vlastnost, a to tu, že využívají soubory ve formátu SVG nebo DXF.\nPrvní věc, kterou jsme se na hodině naučili, bylo jak tyto formáty exportovat a jak s nimi následně pracovat, především v programu Inkscape.\nPři tvorbě nálepky jsme využili vlastní obrázek, který jsme do programu Inkscape nahráli a následně převedli do vektorové podoby pomocí funkce „převést na bitmapu“. Po převedení jsme vektory dále upravovali a dolaďovali. Jakmile jsme byli s výsledkem spokojeni, mohli jsme si samotný návrh nechat vyřezat na řezačce, se kterou jsme byli na hodině seznámeni, včetně jejích základních pravidel a zásad používání.\nJedním z těchto pravidel je například to, že u nálepek by se nemělo používat příliš mnoho ostrých rohů, protože nůž řezačky má potíže takové obrysy přesně vyřezat. Z tohoto důvodu je vhodnější používat zaoblení (rádiusy).\nJá jsem si jako motiv své nálepky zvolil logo našeho sportovního klubu Mlékárna Olešnice Svitávka. U tohoto obrázku jsem upravil všechny ostré rohy právě pomocí rádiusů.\nPo dokončení návrhu řezačka nálepku vyřezala. Následně bylo potřeba provést několik drobnějších úprav – například odstranit přebytečnou fólii a přilepit průhlednou přenosovou fólii. Ta slouží k tomu, aby bylo možné nálepku přesně přenést na cílový povrch. Průhledná fólie umožňuje přenést všechny části nálepky současně a poté ji jednoduše odstranit, protože její lepidlo je slabší než lepidlo samotné nálepky.\nV mém případě však přenosová fólie nefungovala správně – nevím, zda jsem ji špatně nalepil, nebo zda se nálepka časem poškodila při delším nošení na batohu. Nakonec jsem musel jednotlivé části nálepky lepit ručně po jednom. V mém případě to nebyl zásadní problém, ale dokážu si představit, že u složitější nálepky s větším počtem dílů by to mohlo být velmi nepříjemné a časově náročné.\nMiniprojekt-2D řezání #\rDruhým úkolem v tomto projektu bylo vyřezání a realizace našeho návrhu na laserové řezačce.\nK realizaci jsme obdrželi dvě kartonové desky o rozměrech 1200 × 800 mm. Z těchto desek jsme mohli vytvořit jakýkoliv výrobek dle vlastního návrhu. Jedinou podmínkou bylo, že nesmíme použít žádný jiný materiál než karton – tedy žádné lepidlo, špejle ani lepicí pásku. Spoje bylo možné vytvářet pouze pomocí zámků z kartonu.\nZvažoval jsem, co z kartonu vyrobit, až jsem narazil na video o Cayan Tower, což je výškový mrakodrap postavený v Dubaji. Tento objekt mě zaujal natolik, že jsem se rozhodl vytvořit vlastní model inspirovaný touto stavbou.\nZačal jsem jednodušším návrhem, protože budova má tvar hranolu se zkroucenou horní podstavou. Model jsem nejprve vymodeloval a následně „prořezal“ pomocí funkce vysunutí, abych viděl, jak by konstrukce vypadala z kartonu. Původně jsem plánoval pouze pět vrstev (řezů), ale brzy jsem zjistil, že by tím model ztratil na detailech. Ve finální verzi jsem se proto rozhodl pro devět vrstev, což s sebou přineslo i několik komplikací, se kterými jsem však dopředu počítal – například úzké stěny, deformace kartonu a problémy s přesností.\nZpočátku jsem modeloval v programu Autodesk Inventor, který mi je prostředím bližší, později jsem však přešel do SolidWorksu, protože nabízí kvalitnější generování DXF křivek. Po jejich vytvoření jsem využil program Inkscape k rozložení křivek na pracovní plochu, odkud se následně přenesly do programu pro řezání.\nŘezání jsem prováděl v programu LightBurn, kde jsem si – kvůli velikosti pracovní plochy – vytvořil tzv. aretační čtverce. Ty jsem umístil do rohů pracovní plochy a nechal je gravírovat, jelikož samotný laser nemá diodu, která by ukazovala jeho aktuální polohu. Tato volba se ukázala jako velmi praktická, protože při řezání druhé desky jsem musel pracovní plochu kalibrovat přibližně pětkrát.\nV programu LightBurn jsem si nastavil rychlost řezu, intenzitu laseru a kompenzaci podle doporučených hodnot, které jsme obdrželi při školení na práci s laserem.\nPřed samotným řezáním bylo nutné upevnit kartonové desky k pracovní mřížce pomocí lepicí pásky, protože karton neměl dokonale rovný povrch. Poté proběhla kalibrace výšky laseru, aby se jeho hlava nacházelo 4 mm nad nejvyšším bodem kartonu, a následně se spustila samotná řezací operace.\nPo vyřezání jsem jednotlivé díly vyndal z desky, což zpětně hodnotím jako chybu, protože jsem si nezkontroloval, zda byly všechny křivky dostatečně proříznuty. Tím jsem přišel o možnost spustit druhý průchod laseru.\nPrvní deska byla vyřezaná správně a odstranění dílů nebyl problém. U druhé desky jsem však musel použít zalamovací nůž k dořezání některých míst, což bylo časově náročné.\nNakonec následovala poslední fáze – složení samotného modelu.\nZpočátku to působilo komplikovaně kvůli velkému množství dílů, avšak po krátkém zorientování šlo vše poměrně hladce. Díky tomu, že jsem zvolil uložení s přesahem 0,5 mm, jednotlivé části do sebe přesně zapadly a pevně drží.\n","externalUrl":null,"permalink":"/266944_ZPC_2025/posts/projekt-2---2d-grafika-a-%C5%99ez%C3%A1n%C3%AD/","section":"Posts","summary":"","title":"2D grafika a řezání","type":"posts"},{"content":"Cílem mini projektu zaměřeného na aditivní technologie bylo vytvořit mechanizmus pomocí 3D tisku. Limitací projektu bylo, že bylo možné použít maximálně 100 g filamentu.\nJelikož jsem již delší dobu uvažoval o výrobě rotačního ventilu, přišel mi tento projekt jako ideální příležitost. Ventil má jeden vstup a více výstupů, a pomocí elektroniky a krokového motoru lze ovládat, který z výstupů je právě aktivní. Tento koncept jsem se rozhodl realizovat mechanickými díly vytištěnými na 3D tiskárně.\nPro zvýšení přesnosti a snížení zátěže na krokový motor jsem do sestavy přidal planetární převodovku. Ta umožňuje přesnější nastavení polohy motoru a zároveň prodlužuje jeho životnost tím, že snižuje mechanické zatížení.\nPro modelování jednotlivých dílů jsem použil Autodesk Fusion 360. Práce s tímto softwarem probíhala překvapivě dobře, protože je velmi podobný programu Autodesk Inventor. Hlavní rozdíl je, že Fusion 360 je omezenější v pokročilých funkcích, na druhou stranu je pro nekomerční účely zdarma.\n\"\u003e\rModely jsem si dale vyexportoval ve formátu STL., který je pro zpracování dat vhodný. K vygenerování G-codu, tedy codu který používá tiskárna, jsem využil Prusaslicer. V programu jsem využil nemálo funkcí například funkci brim, která udělá vrstvu příléhající na desku záměrně větší, aby se zvýšila stabilita dílu a byly nižší tendence k jeho odtrhnutí od desky, což by mělo za následek kolaps tisku. Nebo funkci CUT, díky které jsem jeden z dílů rozpůlil, aby se lépe tisknul a nebylo nutné využítívat podpěry.\nPo vymodelování jednotlivých součástí následoval 3D tisk. Jelikož jsem tisk dělal již dříve, probíhal hladce. Sestavu jsem rozdělil na dva díly – planetární převodovku a samotný rotační ventil. Celková doba tisku se po sečtení pohybovala kolem 10 hodin.\nPo vytištění jednotlivých součástí následovalo jejich sestavení. Při montáži jsem využil jak 3D tiskem vyrobené konektory, tak také adhezivní pojiva a šrouby M3 o délkách 8, 12 a 45 mm. S tisknutými konektory jsem pracoval poprvé, proto výsledné díly neodpovídaly zcela původním představám. V budoucí iteraci bych věnoval větší pozornost jejich rozměrům, aby do sebe jednotlivé části lépe zapadaly.\nV rámci projektu jsem sice spojení jednotlivých dílů úspěšně realizoval, avšak použití konektorů nebylo zcela optimální a při montáži jsem měl obavy z možného poškození výtisku. Adhezivní spoj byl aplikován především na rozříznuté části konstrukce, a to zejména z důvodu zajištění její vodotěsnosti.\nVideoukázka hotového projektu #\r","externalUrl":null,"permalink":"/266944_ZPC_2025/posts/projekt-3---3d-tisk/","section":"Posts","summary":"","title":"3D tisk","type":"posts"},{"content":"","externalUrl":null,"permalink":"/266944_ZPC_2025/authors/","section":"Authors","summary":"","title":"Authors","type":"authors"},{"content":"","externalUrl":null,"permalink":"/266944_ZPC_2025/categories/","section":"Categories","summary":"","title":"Categories","type":"categories"},{"content":"Cílem pátého mini projektu bylo vytvořit funkční elektrický obvod. Pro realizaci jsem si zvolila zařízení, které sleduje aktuální cenu bitcoinu v intervalu 15 minut a zobrazuje její vývoj v čase na OLED displeji.\nPoužité knihovny #\rV projektu byly využity následující knihovny:\nWiFi.h – poskytuje rozhraní pro připojení mikrokontroléru ESP32 k Wi-Fi síti (např. funkce WiFi.begin(), WiFi.status() apod.).\nWiFiClientSecure.h – umožňuje zabezpečené HTTPS připojení pomocí SSL/TLS protokolu.\nHTTPClient.h – poskytuje jednoduché HTTP/HTTPS API pro odesílání požadavků typu GET nebo POST; spolupracuje s knihovnou WiFiClientSecure.\nArduinoJson.h – slouží k parsování (dekódování) JSON odpovědí ze serveru do struktury DynamicJsonDocument.\nAdafruit_GFX.h – základní grafická knihovna pro práci s textem, fonty a tvary.\nAdafruit_SH110X.h – ovladač pro OLED displeje s řadičem SH1106/SH1107 (v projektu byla použita verze SH1106 se SPI rozhraním).\n#include \u0026lt;WiFi.h\u0026gt; #include \u0026lt;WiFiClientSecure.h\u0026gt; #include \u0026lt;HTTPClient.h\u0026gt; #include \u0026lt;ArduinoJson.h\u0026gt; #include \u0026lt;Adafruit_GFX.h\u0026gt; #include \u0026lt;Adafruit_SH110X.h\u0026gt; Konfigurace a nastavení #\rV úvodu programu byly definovány konfigurační konstanty, jako například:\nnázev a heslo Wi-Fi sítě,\ninterval aktualizace ceny bitcoinu (15 minut),\nadresa webové stránky, ze které se získávají data o aktuální ceně.\n// ===== Wi-Fi údaje ===== const char* ssid = \u0026#34;Název\u0026#34;; // název Wi-Fi const char* password = \u0026#34;Heslo\u0026#34;; // heslo Wi-Fi // ===== CoinGecko API ===== const char* api_url = \u0026#34;https://api.coingecko.com/api/v3/simple/price?ids=bitcoin\u0026amp;vs_currencies=usd\u0026#34;; // ===== Interval aktualizace ===== const unsigned long waiting_time = 900000; // 15 minut Dále bylo nutné specifikovat zapojení jednotlivých pinů displeje k mikrokontroléru ESP32.\n// ===== SPI piny pro OLED ===== #define OLED_MOSI 23 #define OLED_CLK 18 #define OLED_DC 2 #define OLED_CS 5 #define OLED_RESET 4 // Inicializace OLED (128x64, SPI) Adafruit_SH1106G display(128, 64, OLED_MOSI, OLED_CLK, OLED_DC, OLED_RESET, OLED_CS); Funkční popis programu #\rPo inicializaci displeje probíhá proces připojení zařízení k Wi-Fi síti. Po úspěšném připojení program v hlavní smyčce (loop) čeká stanovených 15 minut, poté odešle HTTP požadavek na získání aktuální ceny bitcoinu, zpracuje přijatou JSON odpověď a aktualizuje zobrazenou hodnotu na OLED displeji.\nvoid loop() { delay(waiting_time); updateBitcoinPrice(); } Celý kód #\r#include \u0026lt;WiFi.h\u0026gt; #include \u0026lt;WiFiClientSecure.h\u0026gt; #include \u0026lt;HTTPClient.h\u0026gt; #include \u0026lt;ArduinoJson.h\u0026gt; #include \u0026lt;Adafruit_GFX.h\u0026gt; #include \u0026lt;Adafruit_SH110X.h\u0026gt; // ===== Wi-Fi údaje ===== const char* ssid = \u0026#34;název\u0026#34;; // název Wi-Fi const char* password = \u0026#34;heslo\u0026#34;; // heslo Wi-Fi // ===== CoinGecko API ===== const char* api_url = \u0026#34;https://api.coingecko.com/api/v3/simple/price?ids=bitcoin\u0026amp;vs_currencies=usd\u0026#34;; // ===== Interval aktualizace ===== const unsigned long waiting_time = 900000; // 15 minut // ===== SPI piny pro OLED ===== #define OLED_MOSI 23 #define OLED_CLK 18 #define OLED_DC 2 #define OLED_CS 5 #define OLED_RESET 4 // Inicializace OLED (128x64, SPI) Adafruit_SH1106G display(128, 64, OLED_MOSI, OLED_CLK, OLED_DC, OLED_RESET, OLED_CS); // Proměnná pro poslední cenu (šipka ↑/↓) double lastPrice = 0; void setup() { Serial.begin(115200); delay(1000); // Inicializace OLED display.begin(0, true); display.clearDisplay(); display.setTextColor(SH110X_WHITE); display.setTextSize(1); display.setCursor(0, 10); display.println(\u0026#34;Connecting WiFi...\u0026#34;); display.display(); // Připojení k Wi-Fi WiFi.begin(ssid, password); Serial.print(\u0026#34;Connecting to Wi-Fi\u0026#34;); while (WiFi.status() != WL_CONNECTED) { delay(500); Serial.print(\u0026#34;.\u0026#34;); } Serial.println(\u0026#34;\\nWi-Fi connected!\u0026#34;); display.clearDisplay(); display.setCursor(0, 10); display.println(\u0026#34;WiFi connected!\u0026#34;); display.display(); delay(500); updateBitcoinPrice(); } void loop() { delay(waiting_time); updateBitcoinPrice(); } void updateBitcoinPrice() { if (WiFi.status() != WL_CONNECTED) return; WiFiClientSecure client; Videoukázka hotového projektu #\r","externalUrl":null,"permalink":"/266944_ZPC_2025/posts/projekt-5---elektronika/","section":"Posts","summary":"","title":"Elektronika","type":"posts"},{"content":"Cílem tohoto projektu je návrh a realizace zařízení pro drcení podpěr a odpadního materiálu vznikajícího při 3D tisku. Výsledný produkt (granulát) je určen k opětovnému zpracování, ať už formou extruze nového filamentu, nebo pro využití při vstřikování plastů.\nVývoj zařízení probíhal v několika fázích:\n1. Iterace #\rV první iteraci byla vyvinuta samotná drticí jednotka. Jako funkční prvky byly využity vyřazené frézy z CNC strojů, které rotují proti sobě a vtahují materiál ze zásobníku. Rozdrcený plast dopadá na separační síto – částice požadované frakce propadají do sběrné nádoby, zatímco nadměrné kusy jsou pomocí bubnu vyneseny zpět mezi břity k opětovnému drcení.\n2. Iterace #\rDruhá iterace se zaměřila na optimalizaci konstrukce a odstranění nedostatků prvního prototypu. Došlo ke korekci směru otáčení fréz, eliminaci tření neřezných ploch a zpevnění uchycení jednotky k nosným profilům. Součástí úprav byla také konstrukce svodu odpadu, horní násypky a modifikace ložiskových domků.\nPo těchto úpravách proběhlo úspěšné funkční testování. Videa testování #\rModel 2. iterace #\r\"\u003e\r3. Iterace / O pár iterací později #\rFinální fáze zahrnovala automatizaci a kompletaci systému. Zařízení je vybaveno horní násypkou pro vstupní materiál a spodním zásobníkem pro hotový granulát. Hladina v obou zásobnících je monitorována ultrazvukovými senzory, které zajišťují automatické vypnutí stroje v případě vyprázdnění násypky nebo přeplnění sběrné nádoby. Rovněž byl i přidán magnetický kryt ložiska, jehož účelem je zajistit uník granulátu bočním výstupem a rotační buben byl vyroben z materiálu PA11 CF (směsi polyamidu a uhlíkových vláken) pomocí metody SLS pro zlepšení mechanických vlastností bubnu.\nBezpečnost a plynulý chod zajišťuje řídicí systém:\nBezpečnostní prvky: Dvojice koncových spínačů funguje jako pojistka, která znemožňuje spuštění stroje při otevřené konstrukci nebo během údržby.\nOchrana pohonu: Rotační enkodér monitoruje otáčky hřídele. V případě detekce zaseknutí systém spustí automatickou uvolňovací sekvenci (reverzní chod). Pokud překážka přetrvává, proces se bezpečně ukončí.\nRozhraní: K ovládání a sledování stavu zařízení slouží OLED displej na čelním panelu.\nSpoje: Na stroji se nachází i několik bistabilních mechanismů, které zajišťují spojení dílů.\nModel finální iterace #\r\"\u003e\rVideo finální iterace #\rWill be there soon.\n","externalUrl":null,"permalink":"/266944_ZPC_2025/posts/fin%C3%A1ln%C3%AD-projekt/","section":"Posts","summary":"","title":"Finální projekt - Filament recykler","type":"posts"},{"content":"Jmenuji se Martin Konečný a narodil jsem se v dubnu 2005. Po absolvování základní školy jsem pokračoval na gymnáziu, kde jsem dokončil středoškolské vzdělání v roce 2023. V současné době studuji na Vysokém učení technickém v Brně, obor Konstrukční inženýrství, kde jsem ve druhém ročníku bakalářského studia.\nMými hlavními zájmy jsou technologie, nové inovace, sport a teraristika. Ve volném čase se věnuji sportovním aktivitám, jako je kolová, běh a posilování, a také chovu exotických zvířat. Studium konstrukčního inženýrství mi umožňuje rozvíjet analytické a technické myšlení, naučil jsem se pracovat s CAD programy, jako jsou AutoCAD a Inventor, a mám základní zkušenosti s programováním v Pythonu a MATLABu.\nRád pracuji v týmu, učím se novým věcem a hledám příležitosti, kde mohu uplatnit své znalosti a zároveň se dále rozvíjet.\n","externalUrl":null,"permalink":"/266944_ZPC_2025/posts/o-mn%C4%9B/","section":"Posts","summary":"","title":"O Mně","type":"posts"},{"content":"","externalUrl":null,"permalink":"/266944_ZPC_2025/posts/","section":"Posts","summary":"","title":"Posts","type":"posts"},{"content":"","externalUrl":null,"permalink":"/266944_ZPC_2025/series/","section":"Series","summary":"","title":"Series","type":"series"},{"content":"Úkolem čtvrtého miniprojektu bylo naskenování předem určeného dílu. Já i můj kolega Jan Ludva jsme dostali přidělený stejný díl a to díl ve tvaru vázy, který byl vyroben aditivní technologií. Jelikož ani jeden z nás neměl se skenováním zkušenosti, rozhodli jsme jít skenovat společněa vzájemně si vypomoct.\nSkenování dílu #\rPomocí výukové prezentace jsme dokázali zprovoznit skener SimScan i příslušnou aplikaci určenou ke skenování. Prezentace neobsahovala pouze popis zapojení skeneru, ale také postup jeho kalibrace a propojení s aplikací.\nPrvním krokem samotného skenování bylo načtení kalibračních bodů, které se nacházely jak na podložce, tak i na samotném dílu – tyto individuální body bylo nutné předem nalepit na povrch vázy. Pomocí těchto bodů jsme následně v aplikaci vytvořili rovinu podložky.\nPoté bylo nutné nastavit skenovací parametry, konkrétně Resolution (rozlišení) a Exposure (expozici).\nNásledovalo samotné naskenování dílu. Protože váza nebyla příliš rozměrná a její povrch byl pro skenování vhodný, celý proces proběhl poměrně rychle a bez komplikací. Po dokončení bylo nutné díl vyexportovat ve formátech STL a p5j.\nKolega Jan následně celý postup provedl samostatně na svém dílu. Po dokončení následoval úklid pracoviště, uložení skeneru a odstranění kalibračních bodů z vázy.\nÚprava dat v aplikaci GOM Inspect #\rDruhou částí úkolu byla úprava naskenovaných dat v aplikaci GOM Inspect.\nDo této aplikace byl nejprve naimportován soubor STL, po čemž následovaly jednotlivé korekce modelu – konkrétně zalepení děr po skenování a odstranění vzniklých fragmentů. Program pro tyto účely nabízí automatické funkce, které fungují velmi spolehlivě.\nNásledovalo vyhlazení povrchu a úprava polygonové sítě. Původní sken obsahoval přibližně 400 000 bodů, po zjemnění sítě se jejich počet zvýšil na 1 250 000 bodů.\nDalším krokem bylo změření plochy dílu, k čemuž má aplikace vlastní funkci. Výsledek měření je možné vidět na přiloženém obrázku (102034.99).\nNásledně bylo potřeba určit maximální rozměr dílu. Bohužel jsem v aplikaci nenašel žádnou funkci, která by tento výpočet prováděla automaticky, a proto jsem zvolil vlastní postup.\nPomocí vytvoření pomocných kružnic jsem určil krajní body, mezi nimiž jsem poté změřil vzdálenosti. Největší z naměřených hodnot jsem označil jako maximální rozměr dílu (205.34).\nPosledním krokem bylo změření jednoho z dílčích rozměrů. Rozhodl jsem se změřit poloměr dolní podstavy, jak je vidět na obrázku níže (41.00).\n","externalUrl":null,"permalink":"/266944_ZPC_2025/posts/projekt-4---skenov%C3%A1n%C3%AD/","section":"Posts","summary":"","title":"Skenování","type":"posts"},{"content":"","externalUrl":null,"permalink":"/266944_ZPC_2025/tags/","section":"Tags","summary":"","title":"Tags","type":"tags"},{"content":"Tato stránka vznikla jako jednoduchý statický web vytvořený pomocí Hugo, což je moderní generátor statických webů. Celý obsah stránky je psaný v Markdownu, což mi umožňuje rychle a jednoduše psát text, nadpisy, seznamy nebo odkazy, aniž bych se musel starat o složité HTML značky.\nPro vzhled jsem si vybral téma Blowfish, které je elegantní a minimalistické, takže stránky vypadají přehledně a čitelně. Hugo umožňuje snadno měnit témata, takže jsem mohl experimentovat a přizpůsobit barvy i styl podle svých představ.\nVšechny články a příspěvky jsou uloženy v samostatných Markdown souborech, které Hugo automaticky převádí do HTML. Díky tomu je správa obsahu velmi jednoduchá – stačí napsat nový Markdown soubor a Hugo z něj vytvoří nový článek na webu.\nPo dokončení jsem celý web vygeneroval do statických HTML souborů a nahrál ho na GitHub, kde je nyní dostupný online. Použití GitHubu mi umožňuje snadno sledovat změny, zálohovat stránky a případně je publikovat přes GitHub Pages, takže se web automaticky zobrazuje na internetu.\nCelý proces tvorby webu popisuje video níže. Sám jsem dle videa webstránku tvořil a považuji ho za velmi kvalitní zdroj pro nové tvůrce webstránek, kteří nemají žádnou podobnou skušenost.\n","externalUrl":null,"permalink":"/266944_ZPC_2025/posts/projekt-1---webstr%C3%A1nka/","section":"Posts","summary":"","title":"Webstránka","type":"posts"},{"content":"","externalUrl":null,"permalink":"/266944_ZPC_2025/","section":"ZPC - 2025","summary":"","title":"ZPC - 2025","type":"page"}]